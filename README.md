# Ahotsa/Testua Zeinu-Hizkuntzara Itzultzeko Sistema

## Deskribapena

Gure proiektua mugikorretarako aplikazio bat garatzean datza. Aplikazio honek, abatar baten bidez, edozein motatako audioa zeinu-hizkuntzara itzuliko du. Helburua entzumen-arazoak dituzten pertsonen komunikazioa erraztea da, bai hezkuntza arloan, bai lan bulegoetan edo beste edozein testuingurutan.

## Garapena

Aplikazioa **Android Studio** bidez garatu da, **Java** programazio-lengoaian.

## Funtzionalitateak

- **Hizkuntza aukeraketa:** Euskara, gaztelania eta ingelesa aukeratzeko aukera emango duen interfaze sinplea.
- **Ahotsaren bidezko itzulpena:** Gailuaren mikrofonoaren bidez, edozein hizkuntza ezagutu eta zeinu-hizkuntzara bihurtzeko gaitasuna.
- **Testu bidezko itzulpena (etorkizunean):** Testua sartzeko aukera gehituko da, behar duten pertsonek erabili ahal izateko.
- **Erabiltzailearentzako esperientzia erraza eta intuitiboa:** Diseinu sinple eta erabilerraza izango du.
- **Gailu guztietarako bateragarritasuna:** Erabilgarritasuna bermatzeko optimizatua egongo da.

## Helburua

Gure helburua entzumen-desgaitasuna duten pertsonentzako komunikazioa erraztea da. Horretarako:

- Ahotsa aztertzeko sistema zehatz eta eraginkorra ezarriko dugu.
- Animazio arinak, sinpleak eta ulergarriak garatuko ditugu.
- Interfazea intuitiboa eta erabiltzeko erraza izango da.
- Aplikazioa gailu mota guztietara egokituko dugu, herritar gehienentzat eskuragarri egon dadin.

## Instalazioa eta erabilera

1. Deskargatu aplikazioa webgune ofizialetik.
2. Instalatu mugikorrean.
3. Abiarazi aplikazioa eta aukeratu hizkuntza.
4. Erabili mikrofonoa edo testu sarrera hitzak zeinu-hizkuntzara itzultzeko.

## Garatzaileak

Aplikazio hau Jon Vázquez eta Markel Román-ek garatu dute.
